<?xml version="1.0" ?>
<!DOCTYPE html PUBLIC "-//W3C//DTD XHTML 1.0 Strict//EN" "DTD/xhtml1-strict.dtd">
<html xml:lang="eo" lang="eo">
  <head>
    <title>Karaktero - Bordewijk</title>
    <link rel='stylesheet' href='stilo.css' type='text/css' />
    <meta name="Keywords" content="Bordewijk esperanto karaktero karakter traduko vertaling "/>
  </head>
  <body class="bordewijk">
    <h1>Karaktero - F. Bordewijk</h1>
    <p>versio: 6a de januaro 2001 (provizora versio, preta: 5%)</p>
    <hr />
    <p>
      Jen esperantigo de la unuaj ĉapitroj de la nederlanda romano `Karakter',
      verkita de F. Bordewijk en la jaro 1938. Ĝi ekhavis iom da famo eĉ
      eksterlande pro la samnomata filmo, kiu antaŭnelonge aperis en la
      kinejoj. Provizore mi ne intencas pretigi tiun ĉi tradukon, ĉar kiel
      la listo de ĉapitronomoj jen malsupra pruvas, la libro estas sufiĉe
      dika (mia eldono havas 371 paĝojn). Tamen mi tiel ĉi tamen komencinte
      esperas instigi kaj nutri intereson, kaj se vere intereso montros sin,
      mi pretas pluokupiĝi (kia vana espero..)
      </p><p>
      <a href="mailto:karakter@meeuw.org">Michiel Meeuwissen</a> <?php echo mEmail() ?>
    </p>
    Ĉapitroj:<br />

    <a href="#ne">Ne</a>;
    <a href="#juneco1">Juneco</a>;
    <a href="#juneco2">Juneco</a>;
    <a href="#bankroto">Bankroto</a>;
    Fasado kaj kontoro;
    Amiko;
    La scio ĝis T;
    Komenco;
    La unuaj monatoj; La unuaj monatoj; La
    unua jaro; La unua jaro; Dreverhaven; Katadreuffe kaj Dreverhaven; Duafoje;
    Aferoj kaj amo; Senkolora tempo; Katadreuffe kaj Dreverhaven; La vojo al
    Lejdeno; Aferoj, amo, fraŭdo; La vojo al Lejdeno; Katadreuffe kaj Dreverhaven;
    Zorgoj; La vojo tra Lejdeno; Dreverhaven; Aferoj kaj festo; La Monto;
    Dreverhaven kaj Katadreuffe
    <hr />
    <h2><a name="ne">Ne</a></h2>
    <!--paĝo 7-->
    <p>
      En la plejnigro de la tempo, ĉirkaŭ Kristnasko, en la Roterdama
      akuŝejo la infano Jakobo Vilhelmo Katadreuffe cezartranĉe estis
      enmondigita. Lia patrino estis la dekokjara servistino Jakoba
      Katadreuffe, ŝi esitis mallongige nomata Joba. Lia patro estis la jura
      persekutisto Dreverhaven, viro proksimiĝanta sian kvardekan vivjaron,
      tiam jam konata kiel la senindulga glavo por ĉiu ŝuldanto kiun
      ektraktas li.
      </p><p>
      La knabino Joba Katadreuffe dum mallonga tempo servis la fraŭlon
      Dreverhaven, tiam li falis por ŝia senkulpa beleco, kaj ŝi por lia
      forto. Li ne estis viro falema, li estis viro el granito, nur
      laŭlitere havanta koron. Nur tiun unu fojon li falis, li kapitulacis
      pli al si mem, ol al ŝi. Eble tamen, se ŝi ne havus tiajn specialajn
      okulojn, tiam nenio estus okazinta.  Sed okazis post kelkaj tagoj de
      subpremata kolero pri granda plano, kiun li elpensis, kiun li
      starigis, kaj kiun li vidis perei, pro tio ke la pruntedonisto
      lastmomente sin retiris. En la lasta momento, fakte post la lasta
      momento, tiam kiam sinretiro verdire ne plu eblis, ĉar la
      pruntedonisto estis ligita per sia vorto. Mankis ĉiu ajn pruvo,
      malestis ĉiu ĉeestinto, kaj Dreverhaven, kiel viro de la leĝo, sciis
      ke nenio fareblas kontraŭ la vortorompinto. Kun ties letero enpoŝa -
      tre singarda vortumita letero, sed samtempe absolute malakceptanta -
      malfrue vespere Dreverhaven rehejmiĝis. Li estis sentinta tion ĉi
      okazi, ĉiufoje oni diris la kanajlon forestanta, kiam li telefonis. Li
      sciis ke tio estas mensogo, li sentis tion. Tiam en la vespero oni
      liveris tiun leteron, la unua kaj sola skribaĵo, kaj li ne povis
      influi ĝin. Elstare redaktita, sub tio devas kaŝi sin advokato.
      </p><p>
      Dreverhaven rehejmiĝis, interne bolanta, kaj en tiu kaŝata kolero li
      ekkaptis la knabinon Joba Katadreuffe. La knabino ne estis falema, ŝi
      havis fortan volon, sed ŝi estis knabino. Kio okazis al ŝi estis sur
      la limo de superfortado, ne tute estis tia, kaj ŝi ankaŭ ne konsideris
      ĝin tia.
      </p><p>
      Ŝi restis ĉe sia patrono, ŝi nur ne plu parolis al li eĉ vorton. Lin
      silenteman, tute ne ĝenis tio. Tio ja ripariĝos, li pensis, kaj se
      estus sekvoj, tiam mi edzinigos ŝin. Kaj li siaflanke silentis.
      </p><p>
      Post kelkaj semajnoj ŝi rompis la silentadon:
      </p><p>
      - Mi estas graveda.
      </p><p>
      - Ĉu, li diris.
      </p><p>
      - Poste mi foriros.
      </p><p>
      - Ĉu.
      </p><p>
      Li pensis: tio ja ripariĝos. Post malpli ol horo li aŭdis la antaŭpordon esti
      fermata, ne insiste, tre kutime. Li iris al la fenestro. Jen iris la junulino,
      kun ŝvela kana valizo.  Estis fortika knabino, ŝi ne klinis sin al la valizo
      dum la irado. Li vidis ŝin iri en la ekgriziĝo de la vespero, estis en la fino
      de Aprilo. Li turnis sin al la tablo kun la restaĵoj de la tagmanĝo. Li staris
      iomtempe senmova, pensanta, larĝŝultra viro, peza sed ne dikventra, malmolega
      kapo sur mallonga larĝa kolo, sur tiu kapo nigra feltĉapelo. Tio ripariĝos, li
      pensis, tamen dubante. Tiam lakone li mem ekpurigis la manĝilaron en la
      kuirejo.
      </p><p>
      La knabino Joba Katadreuffe aŭdigis nenion plu pri si mem. Ĉar ŝia situacio
      tute ne ĝenis ŝin, ŝi restis laboranta. Ŝi dungigis sin kiel servistino, kaj
      kiam ŝia gravedeco ne plu kaŝeblis, tiam ŝi simple diris ke ŝin forlasis ŝia
      edzo. En tiu ĉi tempo ŝi tute ne malbone fartis, ĉiam sufiĉon da manĝo kaj
      decan loĝejon ŝi havis. Ĝis la fino, ŝi trovis sufiĉe da labordomoj. Ne necesis
      iri al la laborborso, kie oni malkovrus ŝian needzinecon. Ŝi povis tre bone
      labori, ŝia korpostato estis fera, ŝi estis rekomendata de la unu al la
      alia. La lastajn monatojn ŝi nur ankoraŭ laboris hejme ĉe seninfanaj homoj,
      tiel ŝi evitis embarason de situacio en familioj kun infanoj; ankaŭ nur la
      seninfanaj labordomoj povis subteni ŝin.
      </p><p>
      Ĝustatempe ŝi antaŭmendis lokon en la akuŝoĉambro, ŝi ja estis tre juna, sed
      neniel nescia, natura antaŭvidemo estis ŝia. Ŝi ankaŭ elektis la ĝustan
      momenton por kuŝigi sin en lito, ŝi ankoraŭ havis eblon iom ripozi. Prudenta
      knabino, sen parencoj, sen amikoj, knabino kiu ne devis lerni ion ajn, kiu
      sciis ĉion. Tiu ĉi Joba.
      </p><p>
      Ĝis la fino, ŝi sentis sin tre bona. La freŝa vizaĝo kun la malmolaj dentoj kaj
      esprimivaj okuloj tre ĉarmis la flegistinojn, kiuj tamen kutimis al tiom
      multe. Kaj tio ĉi malgraŭ ŝia seriozeco, ŝia silentado, la neafableco de ŝia
      lingvo.  Oni demandis al ŝi kiel la infano nomiĝos. Jakobo Vilhelmo. Kaj se
      estus knabino, tiam nur Jakoba.
      </p><p>
      Oni sciigis al ŝi ke la patro devas vivteni. Ŝi respondis tuje kaj patose:
      </p><p>
      - La infano neniam havos patron.
      </p><p>
      - Jes, sed ni ne celas al patraj rajtoj, ni nur celas ke la patro devas pagi
      monon por via infano.
      </p><p>
      - Ne.
      </p><p>
      - Kiel ne?
      </p><p>
      - Mi ne volas.
      </p><p>
      Oni diris al ŝi ke eblas post elakuŝoĉambriĝo iri al Porpatrina Subteno, al
      Porinfana Subteno.
      </p><p>
      La malgrandaj ruĝecaj servistinaj manoj, dikaj, infanecaj, fortikaj, kuŝis
      nemovitaj sur la kovrilo. La malhela okulo rigardis neafable, klare
      malakceptante. La malkontenteco de la flegistino baldaŭ malaperis, ŝi tro
      ŝatis la knabinon, ŝi supozis en la obstineco ion rasan.
      </p><p>
      Ŝi faris konfidencojn al neniu. Ŝia unu najbarino, tre scivolema, singarde
      informiĝis pri la patro. Tiu najbarino supozetis, ŝi mem ne sciis kial, ke iu
      riĉulo kaŝas sin en la afero. Joba respondis:
      </p><p>
      - Tute ne gravas, la infano neniam ekhavos patron.
      </p><p>
      - Kial ne?
      </p><p>
      - Tial ne.
      </p><p>
      Tute ne facilis la nasko. Tio ŝajnis stranga al la kuracisto. Tiom sanega
      knabino. Sed estis fakto. Finfine li decidis operacii, Joba estis
      forveturigita.
      </p><p>
      La kuracisto tre spertis ĉi-kampe. Tamen li neniam tute forgesis la kazon, en
      la rondo de siaj samfakuloj li priparolis ĝin ankoraŭ plurfoje, eĉ jarojn
      poste. Sub siaj iloj, li vidis la narkotitan knabinon velki. En horo ŝi
      transsaltis la epokon de plenkreskeco, li timis pri la koro, sed la koro restis
      sana. La malsanulino faris nenion krom rapide velki, samkiel floro en
      venengaso. Malgraŭ ĉiu certeco, li esperis ke ĝi foriĝos. Ŝi nur savis la
      ardan, seriozan, la rasan rigardon el la ruino de sia juneco.
      </p><p>
      Ĉiun tagon li venis por iomtempe sidi apud ŝi.
      </p><p>
      - Provizore, vi ne povas labori, vi devas alparoli la patron.
      </p><p>
      - Ne.
      </p><p>
      - Vi faru pro la bono de via infano.
      </p><p>
      - Ne kaj ne kaj ne.
      </p><p>
      - Bone, li kvietigis. Sed almenaŭ agnosku vian infanon.
      </p><p>
      Ŝi igis klarigi tion, kaj poste konsentis. Estis ŝia unua jes.
      </p><p>
      Ŝi sciis ke estas knabo, sed ŝi ne petis vidi la infanon. Pro tio ŝi perdis iom
      da bonvolo. Oni ne komprenis ke ŝia karaktero simple malpermesis peti eĉ la
      plej malgrandan favoron, eĉ ne la montron de sia propra ido.
    </p>
    <p>
      En tiaj ĉi kazoj la infano malofte suferas pro la nasko. La flegistino
      alportis ĝin en la tria tago.
      </p><p>
      - Rigardu, Joba, kiajn okulojn tiu knabego havas en sia kapo.
      </p><p>
      Estis ŝiaj okuloj, brunaj, preskaŭ nigraj. La infano havis nigran tufon el
      lanugo.
      </p><p>
      - Jam eblas dislimi la hararon, ŝercis la flegistino.
      </p><p>
      Kolerema kaj senpacienca la infano kuŝis ĉe la patrino. Sur la dekstra kaj
      maldekstra litoj ekkuŝis aliaj virinoj, kaj denove aliaj.
      </p><p>
      - Mi ŝatus foriri, Joba diris.
      </p><p>
      Post tri semajnoj oni elakuŝejigis ŝin. Ŝi faris rondon ĉe ĉiuj
      flegistinoj kaj premis manon, per sia malgranda, paliĝinta mano, osteciĝinta.
      </p><p>
      - Dankon al vi, ŝi diris al ĉiuj, dankon al vi.
      </p><p>
      - Dankon al vi, ŝi diris al la akuŝkuracisto.
      </p><p>
      - Ankoraŭ pensu pri tio, kion mi diris, doktoro Demerree admonis. La adresoj de
      Porinfana Subteno kaj Porpatrina Subteno pendis super vi dum tiom da tagoj,
      supozeble vi nun parkere scias ilin.
      </p><p>
      - Ne, Joba diris, sed dankon al vi.

    </p>
    <h2><a name="juneco1">Juneco</a></h2>
    <p>
      Ne estis malfacile por la persekutisto A. B. Dreverhaven gvatsekvi la
      patrinon. Sekvi homojn estis parto de lia profesio, kaj li bone sciis sian
      profesion. Post kelkaj tagoj li sciis ke la patrino loĝas en unu el la malriĉaj
      stratoj apud la buĉejo. Ŝi nun ne plu estis Joba, ŝi estis fraŭlino Katadreuffe,
      ankaŭ por si mem.
      </p><p>
      Alvenis letero por ŝi. La koverto surhavis la presitan adreson de la oficejo de
      Dreverhaven. En la koverto estis nur duona paperfolio. Grandlitere tekstis
      Memorando en la supro, kaj denove la adreso. La letereto enhavis la daton, kaj
      tri vortojn:
      </p><p>
      `Kiam ni geedziĝos?'
      </p><p>
      Mankis subskribo. La skribo estis nigra, akraflanka, ciklopa. Ŝi ŝire
      dispecigis ĝin. Tiun saman tagon la poŝtisto portis al ŝi poŝtmandaton de cent
      guldenoj. Sur tiu strio estis la sama adreso, per la sama skribo. Dum momento
      ŝi restis sendecida, sed ŝi ne estis iu ema je longa sendecidado. Ŝi konsideris
      ankaŭ dispecigi la poŝtmandaton, sed nur trastrekis la adreson. `Returnen al
      sendinto' ŝi skribis, kaj enleterkestigis ĝin.
      </p><p>
      Dreverhaven estis viro senkora tiusence ke li estis viro sen sento. Ke li ne
      ricevis respondon kaj simple rericevis sian monon, tio tute ne ĝenis lin. Li
      simple reenkasigis sian poŝtmandaton. Sed li ne estis viro senkonscia pri
      prirespondeco, li havis kaj volon kaj, limsence, konscion pri devo. Post monato
      fraŭlino Katadreuffe denove ricevis leteron:`Kiam ni geedziĝos?' Kaj
      poŝtmandaton, ĉifoje de kvindek guldenoj. Ŝi faris tiel, kiel ŝi pasintfoje
      faris.
      </p><p>
      Entute ses fojojn Dreverhaven ĉiumonate skribis tiujn memorandojn. Neniam li
      ricevis respondon. La duelo per la poŝtmandatoj daŭris plenan jaron. La dekduan
      fojon ŝi aplombe skribis sur ĝin:`Ĉiam estos rifuzata'. Ĉu estis pro tio,-
      ĉiuokaze la duelo finiĝis. Nun <em>ŝi</em> venkis, sed la kontenteco signifas
      malmulton. Dum sia tuta vivo, ŝi tenis certan malestimon por si mem, ne estis
      sento de malsupereco, sed pli estis fiera malamo kontraŭ ŝia sekso ĝenerale. Ŝi
      ja pli riproĉis al si ol al li ke ŝi falis, ŝi riproĉis al si esti
      virino. Kvankam ŝi interrilatis kun la najbaroj, senpasie kaj ceremonieme kiel
      la decaj malriĉuloj faras, ŝi ne tre popularis ĉe la najbaraj virinoj, ĉar ŝi
      tiom ofte diskreditigas sian sekson. Ŝia senkompata juĝo pri la virina malforto
      estis konata kaj vekis miron. Ŝia vivo estis modesta, sed foje ŝi povis krude
      eligi sian malestimon.
      </p><p>
      -Ni virinaĉoj taŭgas por enmondigi infanojn, por nenio alia.
      </p><p>
      Tio ja plaĉis al la viroj. Ŝi estis maljuna kaj sulka, kun du faldoj de arda
      amaro preter sia buŝo, la iam belan malmolan dentaron subite detruis la  nasko,
      malgranda kaj rekta ŝi impresis fragila. Sed ŝiaj karbaj okuloj ŝajnis tamen
      logi la virojn, ili ne vidis la sulkojn, la maljunigitan haŭton, la harojn, ne
      senorde aranĝitajn, ja senorde griziĝintajn.
      </p><p>
      Unufoje ŝi renkontis ĉe konatoj ŝarĝleviliston. Li kondukis gigantan flosantan
      levilegon, lin per ŝtala kablo oni trenis de unu haveno al la alia, ĉar en la
      maŝinejo li loĝis. Li estis unu el tiuj homaj monumentoj, kiuj estas tipaj por
      laborista Roterdamo de ĝia plej bona flanko, ulo kun karno el ŝtono, larĝa,
      peze nutrita, forte vibrosonas liaj voĉo kaj movo, tia ulo kreita el nur
      Holando kaj akvo. Li estas multe pli aĝa ol ŝi, li verŝajne, ŝi pensis, havus
      proksimume la aĝon de Dreverhaven. Lia nomo estis Harm Knol Hein.
      </p><p>
      Li deziris akompani ŝin hejmen, kaj apenaŭ eksterporde li demandis ĉu ŝi ne
      emus edziniĝi. Inter iliaj konatoj li rakontis pri sia vivo en la levilego. Ŝi
      amis la akvon. Ĉi tie en la urbo ŝi estis tiom for de la povaj havenaroj, en
      ĉi-regiono povas tiom odoraĉegi kiel ostoj kaj intestoj, precipe pro la
      sangokuirejoj sur la buĉejaj terenoj. Jes, ŝi ja sopiras la akvon kaj la freŝan
      venton.
      </p><p>
      Li pluparolis. Ŝi povus loĝi en la levilego, kaj se la ĉefo protestus, li
      prenus por ŝi ĉambron surlandan, sed ĉiam proksiman al la havenoj, tio estas
      memkomprenebla. Ne, tute ne gravus, li ja facile povus aranĝi la aferon.
      </p><p>
      -Mi pripensos, ŝi diris adiaŭe.
      </p><p>
      Ŝi nur diris pro afablo al la levilisto. Ŝi ŝatis lin, kaj ne volis krude
      rifuzi. Sed ŝi jam tuj decidis ke ne eblas. Ŝi tiel maljuna virinaĉo kun tiu sana
      virego, kion li vidis en ŝi? Ne, ne eblis. Ŝi petis lian adreson de la konatoj,
      kaj skribis lin per kelkaj vortoj. En tiu ĉi rifuzo kaŝiĝis malestimo al ŝi
      mem, al la virina sekso de la tuta mondo.
      </p><p>
      Ŝi bone prizorgis sian filon, ŝi estis silentema, severa, necedema, rigora
      patrino, sed ŝi estis bona. Tiom eliri por labori kiel antaŭe, ŝi tute ne plu
      faris. Ankaŭ la infano postulis parton de ŝia tempo, ĝi ne estis forta,
      varicelis kaj morbilis ĝi, ĝi spertis ĉiajn infanomalsanojn, kaj krome estis
      <!-- pokken en mazelen, dat moet natuurlijk op 'gepokt en gemazeld' lijken maar -->
      <!-- hoe moet ik dat nu weergeven?-->
      kolerema kaj senpacienca. Por duonaj tagoj ŝi devis enpensionigi ĝin ĉe
      najbarinoj, kaj tie ĝi estis edukata inter la granda amaso de etuloj, ĝi ne
      ricevis la edukon, kiun ŝi kredis ĝusta, tial - kredante je severa punemo - ŝi
      rehejmiĝinte estis eĉ pli severa ol estis en ŝia naturo.
      </p><p>
      La unuaj jaroj pli kaj pli malfaciliĝis, unufoje ŝi devis transloĝiĝi al korto,
      kie ŝi interiĝis inter la plej malriĉa parto de la loĝantaro. La domaĉoj somere
      ne puris, tio estis ŝia plej granda ĝeno. Post tio komenciĝis la mondmilito,
      venis la prezaltiĝoj kaj la manĝomanko. La jaroj dek sep kaj dek ok estis por
      ŝi tre nigraj.
      </p><p>
      La infano ne rajtas suferi pro tio ĉi, ŝi diris al si mem, ĝi ricevos la
      plejbonon haveblan. Sed ankaŭ tiu plejbono estis malpli kvalita ol kutimas en
      paca tempo.
      </p><p>
      Okazis en tiuj ĉi jaroj ke ŝi dum mallonga tempo havis ŝuldon, ne ĉiam ŝi povis
      lupagi Lunde, sed tamen ŝi ĉiufoje trabaraktis tra tio ĉi, ĉar ŝi estis
      eksterordinare ŝparema. Ŝi ne havis vestojn por eliri. Se nur ŝiaj laborroboj kaj
      antaŭtukoj estu nedifektitaj kaj puraj, tiam ŝi kontentis.
      </p><p>
      Ankaŭ la juna Katadreuffe rememoris tiujn jarojn tre nigraj. Kun la plej
      malgrandaj almozuloj li estis en la plej malalta klaso de la lernejo por
      malriĉuloj, konstruaĵo en senluma branĉostrato, tia strato kiu impresas kvazaŭ
      tie neniam povus estis varme. Kaj la samon oni pensis pri la lernejo. La
      konstruaĵo estis timige granda, humida, malplena kaj senluma, sed tio kaj liaj
      kun-almozuletoj ne estis la plej terura afero, - tio estis la pleboj el la pli
      altaj klasoj. Knaboj kiaj ankaŭ loĝas en la korto, kiuj rompige ĵetis ŝtonojn
      al stratlanternoj, kiuj sakris kiel plenkreskaj drinkuloj, kiuj post la
      lernejaj horoj atendis la malgrandulojn por turmenti tiujn.
      </p><p>
      Unufoje la infano Katadreuffe hejmiĝis kun sangoplena buŝo. Oni forbatis tutan
      vicon da supraj dentoj de li, sed feliĉe estis lia laktodentaro, kaj la dentoj
      jam estis moveblaj.
      </p><p>
      En la printempo de la jaro dek ok, kiam li estis en la plej alta klaso, tiam en
      iu Dimanĉo du kunkaskaj policanoj venis teruri la kortanojn, ankaŭ lin. Sed ne
      lin ili celis. Ili traserĉis ĉiujn loĝejojn, ili arestis kvar maturiĝantajn
      knabojn, kiuj la antaŭan posttagmezon rabis panĉaron, en la plenlumo. En
      jutosako oni trovis ankoraŭ kvin kompletajn panojn, ili tute ne povis formanĝi.
      </p><p>
      Lia patrino tenis lin plejeble multe for de la kanajloj, kompreneble tial li
      estis turmentata kaj batata je ĉiu okazeto. Nun li vidis kvaropon el tiu
      brutaro esti arestata.
      </p><p>
      Lian malgrandan malfortan patrinon respektis la najbaranoj. Ŝi ja
      sciis ke tion kaŭzis ŝiaj okuloj kiuj tiel povis fulmotondri kaj
      malofte bezonis la helpon de ŝia akrega voĉo. Iom post iom ankaŭ la
      juna Katadreuffe mallernis sian timon kaj lernis kiel uzi siajn
      pugnojn. Li sentis sin kun sia patrino unuo en la forpuŝa sinteno
      kontraŭ la frinonoj. Li havis ŝiajn okulojn, kiuj povis same fulmi,
      kaj li havis kolereman naturon. Iam li piedbatis pli grandan
      knabon. Kiel fulmo li piedbatis la plej molan parton de la ventro de
      tiu grandulo. La atakinto falegis malantaŭen, tute sterniĝis kaj
      senkonsciiĝis, en la mezo de la strateto de la interna korto, de ĉiu
      videble.
      </p><p>
      Fraŭlino Katadreuffe vidis. Ŝi ne punis, sed ŝi konsciis ke nun ŝi
      devas transloĝiĝi. Eĉ konvenis, tiele. Nokte ŝi malplenigis la
      loĝejon. Puŝĉareto apud la pordego atendis la sensignifan meblaron. La
      transloĝigisto mem helpis <!-- Ĉu eĉ?, tiam estus preseraro en mia
      libro zelf, sed eble 'zelfs' pli logikus --> porti senbrue la aferojn
      el la domo. Io ĉi tia pli ofte okazis, ke luantoj subitege
      foriris. Foje pro tio ke edzino forlasis sian edzon, kaj igi lin
      hejmiĝi en malplenan hejmon, foje simple estis kazo de luŝuldo.
      </p><p>
      Fraŭlino Katadreuffe foriris sen ŝuldo. Ŝi metis la lupagon, zorge
      falditan en peco de gazeto, sur la fenestrobreton sur la lukarton, al
      kiu mankis neniufoje la ĉiusemajna subskribo de la kontrolisto. Bela
      lukarto estis ĝi, preskaŭ plenskribita, sen ajna mankloko, lukarto,
      kian ne multaj de la korto povus montri.
    </p>
    <h2><a name="juneco2">Juneco</a></h2>
    <p>
      Fakte estis oportune ke ili devis transloĝiĝi. Ŝi ĉiuokaze jam planis
      pri tio, ĉar nun ŝi iom ekprosperis. Ŝi denature lertis pri
      fadenlaborado.
      </p><p>
      En la malriĉula bazaro sur la Gaŭda Bulvardo ŝi trovis kvanton da lano
      kiu havis okulfrape eksterordinare verdan koloron. La vendistino diris
      ke tiun ĉi kvanton difektis marakvo, kaj ke tiel ĝi alikoloriĝis. Ŝi
      ricevis ĝin kontraŭ malmulta mono, kaj devis ŝuldi la lupagon nur unu
      semajnon, kion tamen ŝi baldaŭ riparis. Ŝi faris brodaĵon laŭ propra
      plano, grandan indigan florcentron, aspergitan per nigraj sempunktoj,
      borderitan per helbluaj sepaloj, kaj la mirakla verdo kiel fono
      plenigis la reston de la kanvaso. La floro en angulo prenis trionon de
      la tuta areo.
      </p><p>
      Ŝi iris al butiko por arta perkudrila laboro, kies posedantino tuj
      elaĉetis ŝian laboron el ŝi por uzo sur granda divana kuseno. Ŝi
      ricevis dek kvin guldenojn, la petitan sumon, kaj plue estis petita
      reveni kiam ŝi havos ion novan. Unu posttagmezon la kuseno kuŝis en la
      montrofenestro, prezmarkita je kvardek guldenoj. Post kelkaj horoj ĝi
      estis vendita. Tiu ĉi epoko, mallonge post la milito, portis grandan
      revigliĝon en la landon, kaj artaj laboroj estis tre dezirataj, kaj
      altkostaj.
      </p><p>
      Ekde tiam ŝi vivtenis sin per tiu butiko kaj per pensionulo. Ŝpareme
      ŝi foruzis la kvanton da lano, ŝi konis la limojn de sia talento,
      denaske ŝi kapablis originale kunaranĝi kolorojn. Ŝiaj faraĵoj
      sukcesis ĉiufoje aliaj kaj ĉiufoje ili sukcesis bone. Ofte la koloroj
      kiujn ŝi apudmetis, teorie ne harmonius, sed tamen ili faris tion, ĉar
      ŝi kunserĉis la ĝustajn nuancojn. Eĉ oranĝa, la plej malbela kaj plej
      neeltenebla koloro ekzistanta, en ŝiaj brodaĵoj efikis belece. Ĉiam ŝi
      mem skizis la modelfolion, foje la desegno memorigis pri Persaj, sed
      plej ofte por tio ĝi aspektis tro malkvieta kaj tro malregula,
      ankaŭ la koloroj por tio estis multe tro impertinentaj. Foje la
      posedantino trovis ŝian laboron dubiga, tiam ĝi superis ŝian esence
      eksmodan komprenon. Sed ŝajne ŝi pli bone komprenis la guston de la
      publiko ol la mastrino.
      </p><p>
      En tiu ĉi epoko ŝi transloĝiĝis de la korto al strato ĉe la
      brutfoiro. La kvartalo estis multe pli bona ol tiu de la korto, kaj
      ankaŭ pli bona ol tiu en kiu ŝia unua loĝejo estis, ĉe la
      buĉejo. Ankaŭ la vivantaj brutoj povas odori, sed ne  senĉese odoraĉas
      kiel iliaj kromproduktoj, tiu ĉi odoro estis iel sana. Bovinaroj muĝis
      kontraŭ la domaj fasadoj, plaŭdetantaj lanaj fluoj de ŝafoj venis kaj
      plenigis la stratojn de bordo ĝis bordo.
      </p><p>
      Estis en tiu sama epoko ke ŝi serĉis plikonfidiĝon ĉe siaj najbarinoj,
      pro ina emo finfine iom interparoli. Sed malgraŭ tio ŝi ne bone
      akordis kun tiuj decaj malriĉuloj, ĉar oni malaprobis ŝiajn
      malestimajn dirojn pri la ina sekso. Pro tio ŝi ja plaĉis al la viroj,
      sed kun tiuj ŝi tamen neniam familiaris, ŝi atentis neniam estigi
      ĵaluzon, kaj jen tion ĉi la virinoj finfine ŝatis, ĉar virinoj el ĉiuj
      klasoj bone atentas ĉion kio povus minaci la geedzecon. Ĉiu trovis ŝin
      deculino, tion ne difektis ke ŝi havis nelegitiman infanon; tiaj ĉi
      aferoj inter la popolanoj ne multe valoras, se viro malfidelas al
      knabino, tiam li estas la kanajlo kaj la knabino la kompatinda. Ĉar ŝi
      nenion rakontis pri sia propra nevolo pri edzigo de sia malvirgiginto,
      ŝia kazo ne instigis alian juĝon.
      </p><p>
      Ŝia nova laboro fizike ne estis laciga, sed mense des pli. Ĉiam
      videblis ke ŝi laboris, la fendetita vizaĝo estis kovrita per malsana
      sennuanca pala ruĝo, la malhelaj okuloj fascine brilis. Krome, la
      klina sidado estis malhelpa por ŝiaj pulmoj, ŝi ektusadis.
      </p><p>
      La infano ne estis forta. Oni tuj rimarkis ke ĝi estas ŝia infano, pli
      eĉ laŭ la rigardo ol laŭ la okuloj, laŭ la ardeco de la rigardo. Ĝi
      havis belan dentaron, sed ne tiom fortika kiel estis ŝia antaŭ ĝia
      naskiĝo. La dentoj ne estis tiom kvadrataj, tro pure blankaj por esti
      simple blankaj, ili estas pure kretblankaj. Ilia duobla vico bele
      kuŝis en la buŝo kiam la infano ridis, sed malofte ridis ĝi. Ĝi havis
      la neafablan kaj ekfuriozeman karakteron de sia patrino, sed estante
      infano, ĝi malpli bone kapablis regi sin. Malmultajn ĝi konatigis, kaj
      amikojn ĝi tute malhavis.
      </p><p>
      <!--paĝo 23-->

      La juna Katadreuffe nun ĝisfine vizitadis bazlernejon, lia patrino ne
      instruigis al li metion, li memstare venku la mondajn malfacilaĵojn,
      ankaŭ ŝi estis devinta tion. Li estis dungita por komisioj de diversaj
      patronoj, post tio laboris en kapsulofabriko, sed tie lia saneco
      suferis, lia vizaĝo perdis koloron, kaj oni lasis lin denove esti
      knabo por komisioj. En la jaroj de liaj plenkreskiĝo li havis ne
      malpli ol dek metiojn kaj tridek patronojn, kaj dekokjara li socie
      estis sama progresinta ol tiam kiam li komencis. Ŝi tamen uzis lian
      salajron nur por li mem, por liaj vestoj, kaj kiam li fariĝis pli
      granda kaj pergajnis iomete pli, tiam li ricevis la monon kiu restis
      al ŝi kiel poŝmonon. Ĉar ŝi mem ne bezonis ĝin, ŝi povis vivteni sin
      per sia propra laboro, kaj krom tio, ŝi havis pensionulon, certan Jan
      Maan.
      </p><p>
      Tiu ĉi estis maŝino-stablolaboristo kiu dece enspezis. Ŝi skribe
      reagis je anonco en la Roterdama Ĵurnalo, en kiu oni petis ĉambron kun
      plena nutro. Ŝi ekhavis Jan Maan, ili tuj ekplaĉis unu al la
      alia. Antaŭnelonge la malantaŭa ĉambro liberiĝis kaj nun ankaŭ tiun ŝi
      luas, ŝi nun havas la tutan unuan etaĝon de la domo, la antaŭĉambron
      kun la alkovo, en kiu ŝi dormis, la kabineton en kiu loĝis la juna
      Katadreuffe, la kuirejon, kaj la malantaŭan ĉambron por la pensionulo.
      </p><p>
      Jan Maan estis vigla, sana virego. Li ekkverelis kun siaj gepatroj pri
      sia knabino, ili diskreditigis tiun fraŭlinon el lunĉejo kies porvivo
      estas trinkmonoj, tio certe neniam povus multe valori.
      </p><p>
      Jan Maan estis kolerega pri tiu ĉi maljusta juĝo, kaj elektis la
      flankon de sia knabino. Tial li faris tiun anoncon en la
      Ĵurnalo. Poste li ekkverelis kun la knabino kaj li rompis la
      gefianĉecon, sed li ne estis etspirita. Ĉion kion ili kolektis por la
      geedziĝo li lasis al ŝi, kvankam li mem pagis por tio almenaŭ la
      duonon. Fraŭlino Katadreuffe ŝatis tiun ĉi eron de lia karaktero, sed
      ŝi nenion diris pri tio. Ĉi-teme, ŝi estis popola virino el la bona
      speco, tiuj ne distrumpetas siajn sentojn, ili havas grandan naturan
      honton pri ĉio kio tuŝas la koron. Jan Maan kaj la juna Katadreuffe
      fariĝis amikoj, li jam estis viro kaj tiu ĉi ankoraŭ knabo, sed li ne
      tiom precizis. Ili restis amikoj, ĉiam.
      </p><p>
      Fakte, fraŭlino Katadreuffe nek bezonis la pensionulon nek la enspezon
      de sia filo. Sed ŝi konsideris lin pli kiel rezervaĵon, por kiam ŝi
      iam malpli bone fartus, tiam ĉiu enspezo estus bonvena. Intertempe ne
      multe gravis, ĉu prepariĝu manĝo por du aŭ tri homoj, kaj ĉu unu lito
      pli estu ordigata.
      </p><p>
      Inter sia dekoka kaj deknaŭa jaro Katadreuffe estis senlabora dum pli
      ol ses monatoj. Li diversnegocis hejme tiam, kvankam li malmulte ĝenis
      sian patrinon. Plejofte li estis leganta en lia malgranda
      kabineto. Per sia poŝmono li iom post iom aĉetis tutan vicon da,
      brokantaj, libroj. Pro malsperteco, li pagis por tio multe tro, laŭ la
      merkata valoro, ne laŭ la gajno de sia propra ĝojo. Estis libroj
      respektindaj, ne estis romanaĉoj, estis ĉiuj bonkvalitaj legaĵoj, pri
      botaniko kaj zoologio, pri la mirakloj de la mondo, pri la mirakloj de
      la universo. Pleje li amis malnovan Germanan leksikonon, kies lastaj
      volumoj mankis. Per tiu li instruis al si la Germanan, tion kion li ne
      komprenis, li serĉis en malnova Germana vortaro, kaj fine li kapablis
      sufiĉe bone kompreni tiun lingvon.
      </p><p>
      Kvankam li neniam ĝenis sian patrinon, kvankam ŝi interne - neniam
      malkaŝe - laŭdis lian honestecon, ŝi indignis pro tio ke li ne
      progresis. Li eliru, li eliru, li serĉu sian propran vojon, ankaŭ ŝi
      faris. Ŝi ja sentis ke estas pli en tiu knabo, ke li neniam kontentos
      kun manlaboro, sed li suprengrimpu memstare. Ŝi indignis pro tio ke li
      ne provis tion, sed nure legis, maturajn kaj verdajn, sen bone
      digesti. Nun li diversnegocis hejme dum duona jaro, kaj verdire faris
      nenion.
      </p><p>
      Post tio li laboris ĝis lia dekunua vivjaro por librovendejo, kiel
      magazenisto, ne en la vendejo mem. Tiu ĉi estis la unua laboro, kiu
      iom kontentigis lin, ĉar de tempo al tempo li nun povis pligrandigi
      siajn sciojn. Sed li tie ne progresis, ankoraŭ li ne sufiĉe pergajnis
      por povi mem subteni sin, li restis loĝanta ĉe ŝi.
      </p><p>
      Ili interrilatas unu kun la alia nekore. Tamen li ne estis malbona
      filo por ŝi, dimanĉe posttagmeze ili ĉiam promenis. Ŝi volis al la
      rivero, neniam al io alia, do tiucele ili iris al la Parko aŭ al
      la Malnova Plantejo. Ili rigardis super la akvo, ili diris malmulton,
      ilia silentado foje limis malamikecon.
      </p><p>
      Li nun jam delonge sciis ke li estas negeedza infano kaj kiel lia
      patro nomiĝas. Sed li tute ne deziris pri la patro, li sciis kie estas
      ties oficejo, sed li instinkte evitadis ĝin, eĉ la kvartalon en kiu ĝi
      estis. Unufoje li diris al ŝi dum la promeno:
      </p><p>
      - Li estus povinta zorgi por vi kaj mi.
      </p><p>
      - Jes, sed mi ne volis.
      </p><p>
      - Li ankaŭ estus povinta edzinigi vin.
      </p><p>
      - Jes, li ankaŭ volis tion, sed ne mi.
      </p><p>
      - Kial ne, fakte?
      </p><p>
      - Tio estas mia afero.
      </p><p>
      - Ĉu eble ne mia?
      </p><p>
      Li ne ricevis respondon. Post mallonga tempo li demandis:
      </p><p>
      - Ĉu li estis edzigita?
      </p><p>
      - Laŭ mia scio ne.
      </p><p>
      Ŝi diris indiferente, sed mensoge. Ŝi tute certe sciis ke li ne estis
      edzigita. Ŝi sciis la plej gravajn faktojn de lia vivo, per inspiraĵo,
      samkiel li sciis ŝiajn, per esploro. Sed ili ne scias tion unu de
      alia. Dreverhaven kaj la virino, ambaŭ propramaniere, estis homoj
      karaktere repuŝemaj, kiuj kaŝas siajn interesiĝojn. La virino havis
      pli da sento, por tio ŝi estis ina, sed ŝia formo estis same malmola.
    </p>
    <h2><a name="bankroto">Bankroto</a></h2>
    <p>
      Katadreuffe plenaĝis nur dum kelkaj monatoj, kiam io vekiĝis en li. Li
      viziis pri sia estonto, postenaĉoj, subuleco, senlaboraj periodoj, kaj
      post la morto de lia patrino malbona manĝado. Ja ne por tio li
      enmondas. Li nun pensis samkiel lia patrino pensis tre ofte, sed tiu
      neniam volis diri tion al li. Por komenci, li volis liberiĝi. En Hago
      estis aĉetebla cigarbutiko kontraŭ 300 guldenoj, 100 por la klientaro,
      kaj 200 por la inventaro, Jan Maan aŭdis tion de konatoj.
    </p>
    <p>
      Katadreuffe aĉetis la butikon per pruntmono de procentega banketo, la
      Kompanio por Popola Kredito, kiu engazetigis nanajn anoncetojn. Li ne
      konsultis sian patrinon, li alfrontigis ŝin al la fakto ke li eksiĝis
      ĉe la librokomercisto kaj ke li transloĝiĝos al Hago la venontan
      semajnon. Ŝi tute ne respondis kiam li rakontis tion. Pri tio li
      koleriĝis.
    </p>
    <p>
      - Eble vi foje diru ion.
    </p>
    <p>
      - Faru laŭplaĉe, ŝi diris unutone.
    </p>
    <p>
      Tio estis pli malbona ol neniu respondo. Li restis kolera al ŝi, tiun
      dimanĉon li enŝlosis sin en sia kabineto, kaj rifuzis vidi iun ajn, eĉ
      Jan Maan. Li antaŭĝuis sian triumfon super ŝi, se li mem trovos sian
      vojon, pli kaj pli grandskale butikistos kaj finfine revenos kiel
      riĉulo el Hago. Jen io alia ol tiu mizera ĉiutaga manlaborado. Pro sia
      nesperto li ne demandis sin pri tio, kio kaŭzis ke la banko tiom facile
      pruntedonis al li la monon, kvankam kontraŭ tre granda
      interezo. Poste, kiam li sciis pli pri la mondo, li pli miris pri tiu
      facilo, kaj pli poste, kiam li eksciis kiu estas la posedanto de tiu
      banko, li denove ne miris.
    </p>
    <p>
      Kun la malgranda havaĵaro de sia kabineto li transloĝiĝis al Hago. La
      afero fiaskiĝis. Li sciis nenion pri komercado. La cigarbutikon eĉ
      sub la antaŭa ekspluatisto oni ne povis nomi regresinta, ĝi simple
      neniam progresis. Ĝi tre malbone situis en butika strato en malriĉa
      kvartalo ĉe la fiŝistaj havenoj. La fiŝista enloĝantaro kiu estis
      devinta transloĝiĝi pro la reorganizo de domaĉa konglomerato en la
      malnova ĉemara kvartalo Scheveningen, nun loĝis en tiu kvartalo. La
      strato jam enhavis du cigarbutikojn, kiuj multe pli bone aspektis ol
      lia.
    </p>
    <p>
      Li vivis dum kvin monatoj per la inventaro, li ne aĉetis, li nur
      foruzis la jaman provizon, sed malgraŭ tio li apenaŭ havis manĝon kaj
      fine devis ekŝuldi la luprezon. Tiam li nokte malaperis, kiel antaŭ
      jaroj lia patrino kaj li foriris el la korto.  Sed nun ne kuŝis mono
      por la domestro sur la fenestrobreto. Liaj malmultaj mebloj kaj liaj
      libroj reiris al Roterdamo per kamiono kiu nokte servis. Tio kostis al
      li lian lastan monon,
    </p>
    <p>
      La venontan matenon li reekloĝis en sia malnova kabineto. La patrino
      diris nenion, ŝi antaŭvidis kaj nur ne komprenis ke li ankoraŭ eltenis
      kvin monatojn. Silentante ŝi rigardis de la kapo ĝis la piedoj la
      malgrasiĝintan staturon de ŝia filo. Ŝi pensis ke lia neforta korpo
      bezonas bonan nutron, ĉiam ŝi donas al li la plej bonon. Sed iliaj
      okuloj fulmotondris unuj kontraŭ la aliaj, kaj krome nenio okazis. Ŝi
      donis al li dikajn pantranĉaĵojn, kun multa butero, kaj li senvorte
      formanĝis.
    </p>
    <p>
      Post proksimume du semajnoj venis mesaĝeto de la justico. Advakato,
      certa Magistro Schuwagt, petis bankroton nome de la Kompanio por
      Popola Kredito. Li montris ĝin al sia patrino.
    </p>
    <p>
      - Jen vidu.
    </p>
    <p>
      - Faru laŭplaĉe, estis ĉio kion ŝi respondis.
    </p>
    <p>
      <!--paĝo 27--> ...  <!--paĝo 371--> </p><p>
      [ne tradukita]
    </p>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-1306697-1";
urchinTracker();
</script>
  </body>
</html>
